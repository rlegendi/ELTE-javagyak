<h1>"Hello World!" Microsoft Windowson</h1>

<blockquote>
  <p><strong>Megjegyzés</strong> Az alábbi fejezetetek a Java Tutorial egy bevezető fejezetének (kissé átdolgozott) magyar fordítását tartalmazza. A fordítást köszönjük Szabó Balázsnak!
<a href="http://download.oracle.com/javase/tutorial/getStarted/cupojava/win32.html">http://download.oracle.com/javase/tutorial/getStarted/cupojava/win32.html</a></p>
</blockquote>

<p>Itt az ideje, hogy megírd az első alkalmazásod! A most következő utasítások Windows XP Professional, Windows XP Home, Windows Server 2003, Windows 2000 Professional, és Windows Vista használóknak szól. Más platformokhoz leírást a <a href="http://download.oracle.com/javase/tutorial/getStarted/cupojava/unix.html">"Hello World!" for Solaris OS and Linux</a> és <a href="http://download.oracle.com/javase/tutorial/getStarted/cupojava/netbeans.html">"Hello World!" for the NetBeans IDE</a> cikkekben találsz.</p>

<p>Ha problémákba ütközöl, vess egy pillantást a következő fejezetre, ahol a gyakoribb hibákat és magyarázatukat találod.</p>

<h2>Tartalom</h2>

<ul>
<li>Szükséges szoftverek </li>
<li>Első alkalmazás létrehozása 
<ul>
<li>Forrás fájl létrehozása </li>
<li>Fordítsd le a forrásfájlt <code>.class</code> formátumra </li>
<li>A program futtatása</li>
</ul></li>
</ul>

<h2>Szükséges szoftverek</h2>

<p>Hogy megírd az első programod, szükséged lesz az alábbiakra:</p>

<ol>
<li>Java SE Development Kit 6 (JDK 6) 
Innen letöltheted a Windowsos verziót (a JDK-t töltsd le, ne a JRE-t): <a href="http://www.oracle.com/technetwork/java/javase/downloads/index.html">http://www.oracle.com/technetwork/java/javase/downloads/index.html</a>.
Kövesd a telepítési utasításokat: <a href="http://www.oracle.com/technetwork/java/javase/index-137561.html">http://www.oracle.com/technetwork/java/javase/index-137561.html</a></li>
<li>Szövegszerkesztő
Ebben a leírásban a Notepad alkalmazást fogjuk használni, amely minden Windows platformon megtalálható, de bármilyen más szövegszerkesztő is használható. 
Mindössze ennyi szükséges ahhoz, hogy megírd az első programod.</li>
</ol>

<h2>Első alkalmazás létrehozása</h2>

<p>Első alkalmazásod <code>HelloWorldApp</code> névre hallgat, és annyit csinál, hogy kiírja a <code>"Hello world!"</code> üdvözlő szöveget a képernyőre. Ehhez az alábbiak szükségesek:</p>

<ul>
<li>Hozz létre egy forrásfájlt
A forrásfájl Java nyelven írott kódot tartalmaz, amit te és más programozók megértenek. Bármilyen szövegszerkesztőt használhatsz, hogy létrehozd, vagy szerkeszd. </li>
<li>A forrásfájl <code>.class</code> fordítása formátumra
A <em>fordító</em> (<code>javac</code>, mint <em>Java compiler</em>) a forrásfájlban lévő szöveget a gép számára érthető utasításokra alakítja. Az így előállított fájl tartalma az ún. bytecode.</li>
<li>A program futtatása
A futtató alkalmazás (<code>java</code>) indítja el a virtuális gépet, ami értelmezi a bytecode-ot, és futtatja az alkalmazást.</li>
</ul>

<h3>Forrásfájl létrehozása</h3>

<p>Itt két lehetőséged van:</p>

<ul>
<li>Elmented a <code>HelloWorldApp.java</code> a gépedre, ezzel sok gépelést megspórolsz: <a href="http://download.oracle.com/javase/tutorial/getStarted/application/examples/HelloWorldApp.java">http://download.oracle.com/javase/tutorial/getStarted/application/examples/HelloWorldApp.java</a>. Utána folytathatod a következő fejezettel.</li>
<li>Vagy követed az utasításokat :-)</li>
</ul>

<p>Indítsd el a szövegszerkesztőt. A Notepad alkalmazást a <em>Start menüből</em> indíthatod el. Egy új dokumentumba írd be az alábbiakat:</p>

<pre><code>/**
 * The HelloWorldApp class implements an application that
 * simply prints "Hello World!" to standard output.
 */
class HelloWorldApp {
    public static void main(String[] args) {
    System.out.println("Hello World!"); // Display the string.
    }
}
</code></pre>

<blockquote>
  <p><strong>Megjegyzés</strong> Minden kódot, utasítást és fájlnevet pontosan másolj le. Mind a futtató (<code>java</code>), mind a fordító alkalmazás (<code>javac</code>) megkülönbözteti a kis-, és nagybetűket. 
<code>HelloWorldApp != helloworldapp</code></p>
</blockquote>

<p>Mentsd el a kódot <code>HelloWorldApp.java</code> néven. Ehhez válaszd a <em>Fájl &rarr; Mentés másként</em> menüelemet, majd:</p>

<ol>
<li>A Fájlnév mezőbe írd be, hogy <code>"HelloWorldApp.java"</code>, az idézőjeleket is.</li>
<li>A Fájl típusának állítsd be az egyszerű szöveges formátumot: <em>Text Documents (*.txt)</em>.</li>
<li>A Kódolás legördülő menüben legyen <em>ANSI</em> kiválasztva.</li>
</ol>

<p>Miután végeztél így kell kinéznie:</p>

<p><img src="saveas.png" alt="Mentés másként" title="Mentés másként" />
<strong>Ábra</strong> A <em>Mentés másként</em> dialógusablak, közvetlenül a <em>Mentés</em> gomb megnyomása előtt</p>

<p>Ments, és lépj ki a Notepad alkalmazásból!</p>

<h3>A forrásfájl <code>.class</code> fordítása formátumra</h3>

<p>Indítsd el a parancsértelmezőt (<code>cmd.exe</code>), ehhez a <em>Start menüben</em> kattints a futtatásra, és írd be <code>"cmd"</code>. Ennek az ablaknak így kell kinéznie.</p>

<p><img src="cmd.png" alt="Parancsértelmező ablak" title="Parancsértelmező ablak" />
<strong>Ábra</strong> Parancsértelmező ablak</p>

<p>A parancsértelmező mutatja az <em>aktuális könyvtárat</em>. Ez alapértelmezés szerint általában a felhasználó saját könyvtára (<em>home directory</em>), mint a képen is látható egy Windows XP esetén.</p>

<p>Hogy lefordítsd a forrásfájlt, lépj be abba a könyvtárba, ahova a fájlt mentetted. Például ha ez a könyvtár a <code>C:</code> meghajtón lévő <code>java</code> könyvtár, akkor a következő utasítással teheted ezt meg:</p>

<pre><code>$ cd C:\java
</code></pre>

<p>Az aktuális könyvtárad most a <code>C:\java</code>, amelyet a parancsértelmező <em>prompt</em> is jelez.</p>

<blockquote>
  <p><strong>Megjegyzés</strong> Ahhoz, hogy meghajtót válts, szükség van egy másik utasításra is: a meghajtó nevére. Például ha a <code>D:</code> meghajtón lévő <code>java</code> könyvtárba tudj váltani, írd be a megható nevét és egy <code>":"</code> karaktert. Például: </p>
</blockquote>

<p><img src="extrastep.png" alt="Másik meghajtóra váltás" title="Másik meghajtóra váltás" />
<strong>Ábra</strong> Másik meghajtóra váltás </p>

<p>Ha beírod a <code>dir</code> parancsot, láthatod a forrás fájlt, ahogy azt az alábbi ábra is mutatja.</p>

<p><img src="dir.png" alt="Mappa tartalmának listázása" title="Mappa tartalmának listázása" />
<strong>Ábra</strong> Mappa tartalmának listázása</p>

<p>Most már készen állsz a fordításra. Ehhez a következőt kell begépelned:  </p>

<pre><code>$ javac HelloWorldApp.java
</code></pre>

<p>A fordító létrehozta a bytecode állományt, egy <code>HelloWorldApp.class</code> fájlt. A <code>dir</code> paranccsal hatására látható is a megjelenő listán az állományok között.</p>

<p><img src="class.png" alt="Könyvtár lista, amely tartalmazza a generált class fájlt" title="Könyvtár lista, amely tartalmazza a generált class fájlt" />
<strong>Ábra</strong> Könyvtár lista, amely tartalmazza a generált <code>class</code> fájlt</p>

<p>Most már futtathatod a programot. 
Ha problémákba ütköztél, vess egy pillantást a következő fejezetre, ahol a gyakoribb hibákat és magyarázatukat találod.</p>

<h3>A program futtatása</h3>

<p>Gépeld be a következő parancsot abban a könyvtárban, ahol az alkalmazásod található:</p>

<pre><code>$ java HelloWorldApp
</code></pre>

<p>A lenti képen találhatod az eredményt.</p>

<p><img src="result.png" alt="A program eredménye" title="A program eredménye" />
<strong>Ábra</strong> A program eredménye</p>

<p>A program kiírja a <code>"Hello World!"</code> üzenetet.</p>

<p>Gratulálunk! Működik a program!</p>

<p>Ha problémákba ütköztél, vess egy pillantást a következő fejezetre, ahol a gyakoribb hibákat és magyarázatukat találod.</p>

<h1>Gyakran előforduló hibák</h1>

<h2>Fordítási hibák</h2>

<h3>Általános hiba üzenetek Microsoft Windows rendszeren</h3>

<pre><code>'javac' is not recognized as an internal or external command, operable program or batch file
</code></pre>

<p>Ha ezt a hibát kapod, a Windows nem találja a fordítót (<code>javac</code>).</p>

<p>Itt egy megoldás a problémára. Tegyük fel, hogy a telepített JDK a <code>C:\jdk6</code> könyvtárban található. A konzolba írd be a következő parancsot: <code>C:\jdk6\bin\javac HelloWorldApp.java</code>. Így minden alkalommal be kell írni ezt a parancsot, ha fordítani vagy futtatni akarod az alkalmazást. A felesleges gépelés elkerülése végett, olvasd el a JDK telepítési útmutatót (<em>vagy nézd meg az első gyak anyagát :P</em>). </p>

<pre><code>Class names, 'HelloWorldApp', are only accepted if annotation processing is explicitly requested
</code></pre>

<p>Elfelejtetted a <code>.java</code> postfixet a fordítás során. Ne feledd, a használandó parancs <code>javac HelloWorldApp.java</code> nem pedig <code>javac HelloWorldApp</code>.</p>

<h3>Általános hibaüzenetek UNIX rendszeren</h3>

<pre><code>javac: Command not found
</code></pre>

<p>Ha ezt a hibát kapod, a UNIX nem találja a fordítót (<code>javac</code>).</p>

<p>Itt egy megoldás a problémára. Tegyük fel, hogy a telepített JDK a <code>/usr/local/jdk6</code> könyvtárban található. A konzolba írd be a következő parancsot: <code>/usr/local/jdk6/javac HelloWorldApp.java</code>. Így minden alkalommal be kell írni ezt a parancsot, ha fordítani vagy futtatni akarod az alkalmazást. A felesleges gépelés elkerülése végett, olvasd el a JDK telepítési útmutatót (<em>vagy nézd meg az első gyak anyagát :P</em>). </p>

<pre><code>Class names, 'HelloWorldApp', are only accepted if annotation processing is explicitly requested
</code></pre>

<p>Elfelejtetted a <code>.java</code> postfixet a fordítás során. Ne feledd, a használandó parancs <code>javac HelloWorldApp.java</code> nem pedig <code>javac HelloWorldApp</code>.</p>

<h3>Szintaktikai hibák (minden platformon)</h3>

<p>Akkor jelentkezik, mikor hiba van a program kódjában. A hiba üzenet leírja, hogy milyen típusú hiba lépett fel, és hol található a kódban. Így néz ki, ha elhagyod a sort záró jelet (;):</p>

<pre><code>at the end of a statement: testing.java:14: `;` expected. 
System.out.println("Input has " + count + " chars.") ^ 1 error
</code></pre>

<p>Néha a fordító nem tudja kitalálni, hogy mi a szándékod, ezért megtévesztő hibaüzenetet adhat vissza. Például ebből a kód részletből hiányzik egy (;) a vastaggal szedett résznél:</p>

<pre><code>while (System.in.read() != -1) {
    count++ System.out.println("Input has " + count + " chars.");
}
</code></pre>

<p>Ebben az esetben a fordító két hibával tér vissza: </p>

<pre><code>testing.java:13: Invalid type expression. count++ ^
testing.java:14: Invalid declaration. System.out.println("Input has " + count + " chars."); ^
2 errors
</code></pre>

<p>A fordító két hibaüzenetet ír ki, mert a <code>count++</code> elérése után, a fordító azt hiszi, hogy ez egy kifejezés közepén van. A pontosvessző nélkül a fordító nem tudhatja, hogy az állítás teljes. </p>

<p>Ha compiler error-okat látsz, akkor a programodnak nem sikerült lefordulnia, és a fordító nem hozta létre a .class fájlt. Nézd át a kódot, javítsd ki a hibákat és próbáld újra.</p>

<h3>Szemantikai Hibák</h3>

<p>Azon felül, hogy ellenőrzi, hogy a programod szintaktikailag helyes, más alapvető hibák is jelentkezhetnek. Például a fordító minden alkalommal figyelmeztet, mikor olyan változó használsz ami nincs inicializálva: </p>

<pre><code>testing.java:13: Variable count may not have been initialized. count++ ^
testing.java:14: Variable count may not have been initialized. System.out.println("Input has " + count + " chars."); ^
2 errors
</code></pre>

<p>Még egyszer, a program nem fordult le, nem jött létre a <code>.class</code> fájl. Javítsd ki a hibákat és próbáld újra.</p>

<h2>Futási idejű hibák</h2>

<h3>Hibaüzenetek Microsoft Windows rendszeren</h3>

<pre><code>Exception in thread "main" java.lang.NoClassDefFoundError: HelloWorldApp
</code></pre>

<p>A <code>java</code> nem találja a <code>HelloWorldApp.class</code> bájtkódot.  </p>

<p>Az egyik hely, ahol a <code>java</code> keresi a <code>.class</code> fájlt, az a jelenlegi könyvtár. Tehát ha a <code>.class</code> a <code>C:\java</code> könyvtárban található, válts át a következő paranccsal:</p>

<pre><code>cd c:\java
</code></pre>

<p>Ha most kiadod a <code>dir</code> parancsot, láthatod a <code>.java</code> és <code>.class</code> fájlokat. Most írd be újra a <code>java HelloWorldApp</code> parancsot.</p>

<p>Ha még mindig hibába ütközöl, lehet, hogy meg kell változtatnod a <code>CLASSPATH</code> változót. Hogy lásd, hogy ez valóban szükséges, üsd ki a <code>CLASSPATH</code> változót ezzel a paranccsal:</p>

<pre><code>set CLASSPATH=
</code></pre>

<p>Most írd be újra a <code>java HelloWorldApp</code> parancsot. Ha a program most működik, meg kell változtatnod a <code>CLASSPATH</code> változót. Hogy átállítsd ezt a változót, olvasd el a JDK telepítési útmutatót. </p>

<pre><code>Exception in thread "main" java.lang.NoClassDefFoundError: HelloWorldApp/class
</code></pre>

<p>Általános hiba a kezdő programozók részéről, mikor a java futtató alkalmazást a fordító által létrehozott <code>.class</code> fájlon próbálják alkalmazni. Ezt a hibát akkor kapod, ha példálul <code>java HelloWorldApp.class</code> parancsot adsz ki be <code>java HelloWorldApp</code> helyett. Ne feledd, az argumentum az osztály neve, amit használni akarsz, és nem a fájl neve. </p>

<pre><code>Exception in thread "main" java.lang.NoSuchMethodError: main
</code></pre>

<p>A Java VM-nek szüksége egy main metódusra, ahol elkezdheti az alkalmazásod végrehajtását. Biztos megfelel a szignatúra, nem írtad el a függvénydefiníciót?</p>

<h3>Hibaüzenetek UNIX rendszeren</h3>

<pre><code>Exception in thread "main" java.lang.NoClassDefFoundError: HelloWorldApp
</code></pre>

<p>A <code>java</code> nem találja a <code>HelloWorldApp.class</code> bájtkódot.  </p>

<p>Az egyik hely, ahol a <code>java</code> keresi a <code>.class</code> fájlt, az a jelenlegi könyvtár. Tehát ha a <code>.class</code> a <code>/home/jdoe/java</code> könyvtárban található, válts át a következő paranccsal: </p>

<pre><code>cd /home/jdoe/java
</code></pre>

<p>Ha most kiadod a <code>pwd</code> parancsot, láthatod a <code>.java</code> és <code>.class</code> fájlokat. Most írd be újra <code>java HelloWorldApp</code> parancsot.</p>

<p>Ha még mindig hibába ütközöl, lehet, hogy meg kell változtatnod a <code>CLASSPATH</code> változót. Hogy lásd, hogy ez valóban szükséges, üsd ki a <code>CLASSPATH</code> változót ezzel a paranccsal:</p>

<pre><code>unset CLASSPATH
</code></pre>

<p>Most írd be újra a <code>java HelloWorldApp</code> parancsot. Ha a program most működik, meg kell változtatnod a <code>CLASSPATH</code> változót. Hogy átállítsd ezt a változót, olvasd el a JDK telepítési útmutatót.</p>

<pre><code>Exception in thread "main" java.lang.NoClassDefFoundError: HelloWorldApp/class
</code></pre>

<p>Általános hiba a kezdő programozók részéről, mikor a java futtató alkalmazást a fordító által létrehozott <code>.class</code> fájlon próbálják alkalmazni. Ezt a hibát akkor kapod, ha példálul <code>java HelloWorldApp.class</code> parancsot adsz ki be <code>java HelloWorldApp</code> helyett. Ne feledd, az argumentum az osztály neve, amit használni akarsz, és nem a fájl neve. </p>

<pre><code>Exception in thread "main" java.lang.NoSuchMethodError: main
</code></pre>

<p>A Java VM-nek szüksége egy main metódusra, ahol elkezdheti az alkalmazásod végrehajtását. Biztos megfelel a szignatúra, nem írtad el a függvénydefiníciót?</p>
